Mirach Chag'ri Oqtosh 
O'zingga xush kelding.

Ehtimol, hozir «Mirach yana qaysi qizning dardida kitob yozib, yana bizni o'rtamoqchi ekan?» deb o'ylayotgandirsiz. Tashvishlanmang. Men hech kimni sevmadim, to'g'rirog'i, seva olmadim. Aslida, bundan oldingi kitoblarimni yozishdan maqsadim ham o'zimning dardlarim bilan sizning yuragingizni siqish emas, balki haqiqatni aytish edi. Bu safar ham shunday qilmoqchiman, lekin biroz boshqacha usul bilan. Aytganimdek, men hech kimni sevmadim, seva olmadim. «Yuraging toshga aylandimi?» deb so'raydigan bo'lsangiz, menimcha, ha... Qalbim endi kimnidir sevib qolish uchun juda zaif, tuyg'ularim esa kimgadir yaqinlashish uchun juda olisda. Ishoning, ko'p bor urindim. Kimnidir chinakamiga sevishga, kimgadir tegishli boʻlishga va boricha qabul qilishga harakat qildim. Biroq foydasi bo'lmadi. «Nima, har doim ayb ulardami, senda hech qanday xato yo'qmi?» deydigan boʻlsangiz, albatta, bor. Men ham mukammal emasman. Albatta, mening ham xatolarim, nuqsonlarim va to'g'rilanishi kerak boʻlgan kamchiliklarim bisyor. Zotan, mukammallikka ishonmayman. Shuning uchun men mukammalini qidirib, o'zimni o'qqa-cho'qqa urmayman. Mening yagona aybim – qadrlash, himoya qilish va doimo harakat qilishdir. Buni hech kim xohlamagani uchun doim yutqazgan va yolg'iz qolgan tomon men boʻlaman.

Anchadan beri kimnidir hayotimga kiritishga yoki kimgadir qalbimdan joy berishga urinmadim. Kimnidir
hayotimga kiritish u yoqda tursin, hatto o'zimni birovga izohlash, tushuntirish, isbotlash uchun kuch topa olmayapman. Ba'zan o'zimni bir hikoyaning oxirida turgandek his qilaman. Ammo yakun yoqimli tuyiladi. Loaqal boshingda g'ujg'on o'ynaydigan xayollar yo'q. Na to'sqinlik qiladigan, na aralashadigan odam yo'q. Kim uchundir yonib, kul boʻlmay , kimdir sen uchun ham yonmaydi. Bu bosqichga yetgunimcha nimalarni boshdan kechirganimni bilmaysiz. Garchi boshqa kitoblarimdan bilsangiz ham... Masalan, mening oxirgi munosabatlarim... «Sen o'n yetti yoshimsan» kitobimda tilga olgan qiz Zumra bilan bogʻliq...

Kitobni o'qiganlar ushbu qahramonimizni yaxshi taniydi. U mening boshimga qanday kunlarni solganini ham yaxshi bilishadi. Men umrimda oxirgi bor u kabi insonni hayotimga kirgizdim va uning sharofati bilan inson zotining naqadar beshafqatligiga guvoh bo'ldim. Hozirgi ahvolga kelgunimcha boshimdan kechirganlarimning bir qismini qisqacha qilib aytib bersam: Hashmet amakini taniysizmi? U sobiq sevgilim Zumraning bobosi. Afsuski, u boqiy dunyoga rihlat qildi. Men uni juda yaxshi ko'rardim.

Hatto Zumra bilan orani ochiq qilganimizdan keyin ham biz Hashmet amaki bilan uchrashishda davom etdik. Biroz vaqt o'tgach, menga uning o'limi haqidagi xabar keldi va samolyotda birinchi reys bilan Malatyaga keldim. Oradan yillar o'tib, yana uni ko'rdim... Yonida bir yigit ham edi. Ularni birinchi marta ko'rganimda turmush qurib, farzandli
Mirach Chag'ri Oqtosh / O'zingga xush kelding

boʻlganliklari haqidagi ehtimol xayolimga ham kelmagandi. Ammo xayolimga ham keltirmagan narsalarimning bari birin-ketin ro'yobga chiqdi. Ular allaqachon turmush qurishgan, hatto bir o'g'il farzand ko'rishga ham ulgurishgan ekan. Sizningcha, oʻgʻliga nima deb ism qo'yishgan? Orangizdan kimdir «Mirach» deganini eshitgandek bo'ldim. Bingo! To'g'ri taxmin. Ha, sobiq sevgilim turmushga chiqqan va o'g'liga mening ismimni qo'ygandi. Bunga hayron bo'lmadim. Umid qilamanki, kichkina Mirach hayot yo'li ravon, baxti ochiq va xulq-atvori onasiga tortmagan yaxshi inson bo'lib ulg'ayadi.

Hashmet amakida hech qanday haqqim yo'q edi, lekin baribir insoniylik burchimni bajarib, uni so'nggi manzilga kuzatib, qaytib keldim. Men o'zimni hech kimga ko'rsatmadim, lekin u yerdagi hamma narsani ko'rdim. Bu holat meni xafa qilmadi-yu, lekin bolasiga mening ismimni qo'ygani g'alati tuyildi. Ammo buni ko'p o'ylamadim.
Har kimning yo'li o'z qalbidek ochiq bo'lsin, dedim va bu kitobni yana bir bor yopdim. Oxirgi ikki munosabatim haqida qisqacha ma'lumot: biz ajrashamiz, u ketib boshqasi bilan tanishadi va familiyasi meniki bilan bir xil boʻlgan odamga turmushga chiqadi. Biz ajrashamiz, qiz boshqasiga turmushga chiqadi, farzandli boʻladi va tug'ilgan bolasiga mening ismimni qo'yadi.

Demak, muammo menda. Men sevishga qodirman, lekin sevilish haqida gap ketganda, bu har doim muammo.

Hozirgi sovuqqonligim, hissizligim va umumiy qilib aytganda, psixologik holatimga erishish uchun juda ko'p mashaqqatlardan o'tdim. «Xo'sh, yolg'izlikda o'lib ketmoq- chimisan? Bir qizni deb shuncha jafo chekib, qalbing eshiklarini yopishga balo bormi?» demang. Men ozor cheksam ham, ozor bermayman. Qalbim eshigi doimo ochiq. Yolg'izlik bandasiga emas, Allohga xosdir. Kun keladi, kimdir menda ham yurak borligini eslatadi. Hali ham chin sevgi borligiga ishontiradi va men yana seva olaman. Qalbimdagi sevgi urugʻlarini o'stira olaman, lekin o'sha kungacha hali vaqt bor. Shuning uchun hozircha bo'rining xayolini qo'y bilan chalg'itmang, demoqchiman. Ha, bu kitob biroz boshqacha ekanligini aytgandik. Ha, boshqacha. Men o'zimga keldim, bolalar.
